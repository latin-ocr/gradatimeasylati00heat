70 Translations.

PIECES F ΟΒ TRANSLATION.

101. lee Tmmpeler and tlze Hyenas.

Inveniuntur in Africa, ferae plurimae ac saevissimae,
quae noctu vagatae boves armentaque rapiunt, aliquando
etiam homines adoriuntur. Olim dum Britanni cum
Afris bellum gerunt, tubicen quidam, vino et sopore
oppressus, extra vallum incautus dormiebat. Celeriter
ad locum convenerunt complures hyaenae, fame ad castra
adductae, hominemque pro mortuo ad silvas, quae haud
procul aberant, traxerunt. Ubi jam dapes incepturae
sunt, tubicen, subito e somno experrectus, fecit id, quod
optimum erat pro tanto periculo, nam labra tubae adhibens
clangorem quam maximum edidit. Quo strepitu perter-
ritae hyaenae diffugerunt, hominemque integrum quidem
sed terrore semi-animem reliquerunt.

102. lee Lost Clzz‘ld.

In Africa procul ab ullo oppido habitavit agricola
quidam, cui erant undecim liberi. Ex his maximus natu
oves in montibus custodiebat, ceteri tamen labori adhuc
inutiles totum diem in agris ludebant. Aliquando mini-
mus, puer quattuor annos natus, inveniri non poterat, nec
post quartam diei horam a fratribus conspectus erat.
Postquam eum ubique quaesiverunt et per aedes et agros
finitimos, tandem parentes auxilium ab vicinis amicisque
petierunt. Una cum his silvas, ferarum latebras explora-
verunt. Vicini quidem sub vesperum, vano labore fessi,
domum discesserunt, at parentes miseri, ferarum obliti,
totam per noctem in silvis manebant.

