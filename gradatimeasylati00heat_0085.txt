Translations. 73

107. A Hard Bargain (continued).

Inde pauper, justis funebribus perfunctus, quod fidem
datam violare noluit, per duas noctes sepulcrum agricolae
custodiebat. Tertia tamen nocte Mors ipsa apparuit,
funebri veste induta, et corpus sibi tradi jussit. Is autem,
etsi capilli prae metu horruerunt, promissi non oblitus,
Mortem ita allocutus est. “ Equidem, Mors, hoc cadaver
tibi concedam ; repeto tamen pro tali munere tantum auri,
quantum ex meis cothurnis alterum compleverit.'⁷ Mors
non respuit conditionem. Inde dum haec pecuniam
arcessit, ille cultro imum cothurnum perforat. Haud ita
multo post, Mors regressa, nummorum saccum, quem
reportavit, in cothurnum effudit. Mirata quod cothurnus
nondum completus est, alterum saccum priore majorem
arcessivit. Tandem postquam ne hic quidem cothurnum
complere valuit, dum tertium. saccum arcessit, sole oriente
excepta, necessario fugere coacta est.

108. leo killed tlze Cock ?

Anus quaedam, quae haud procul Tarento ab urbe
habitavit, suas ancillas ad galli cantum e somno excitare
solebat. Hae igitur quod a prima luce usque ad occasum
solis laborem sustinere coactae sunt, gallum malorum
causam occidere constituerunt. Postero igitur die sub
vesperum, dum altera pedes galli utraque manu retinet
aversata, altera, quae paulo audacior fuit, caput avis
, infelicis securi percussit. Id tamen longe aliter evenit ac
putabant. Postquam enim gallus interfectus erat, anus,
quae ad id tempus cantum ejus patienter expectare solebat,
ancillas, nunc media nocte, nunc prima luce, semper tamen
maturius quam antea, e somno excitavit. Ancillae igitur,
quae ita se fefellerant, pro tanto facinore dignas poenas
¹ persolverunt.

