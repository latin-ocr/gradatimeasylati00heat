Translations. 47

 

69. Α Cat’s Paw.

Apicio mercatori, qui Capuae vivebat, ex Aegypto felem,
simiam ex Libya suae naves transportaverant. Hae
quidem bestiae sub tecto mercatoris concordissime
vivebant, longe tamen aliud fuit utrius-que ingenium.
Illa, natura tardior, magnam diei partem dormiebat3
haec, alacrior, comitem stolidam saepe per joca vexabat.
- Forte Apicius castaneas aliquando igne torrebat. Has ubi
videt simia, ad ignem accedit, avidis-que oculis nuces
observat. Diu haeret incerta3 dulces quamquam fruges
animum alliciunt, fervidus ignis a furto deterret. Subito
manu felem, quae ante ignem more suo dormiebat, rapit,
et pede ejus castaneas singillatim ex igne detrahit.
Deinde dum illa magno gemitu casum deplorat, ipsa nuces
secura devorat.

70. The Efflct osa Fall.

Indi, qui oras maris australis incolebant, etsi multa
erant et nova animalia in suis finibus, equorum genus
nondum cognoverunt. Hi igitur quum primum bellum
gesserunt cum Hispanis, qui ex equis plerumque pugna-
bant, novo spectaculo quam maxime territi sunt. Equum
enim cum suo equite unum animal putabant. Primo
impetu hanc ob causam ab equitibus perturbati sunt, brevi
tamen, quod copiae suae multo plures erant, proelium re-
novabant. Denique quidam ex Hispanis, cujus equus a
funditore vulneratus est, super caput animalis effusus est.
Is igitur pedes pugnabat. At Indi, ubi ex uno animali
duos hostes viderunt, perterriti terga verterunt.

