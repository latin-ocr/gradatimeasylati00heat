7 2 Translations.

105. Dumb δήσω (continued).

Postquam eodem modo simulatas dapes ab ovo usque ad
mala devoraverunt, Admetus jam ab omni spe cibi
dejectus, “ Siste‚'' inquit, “ laborem, satis enim edi, ultra
nec possum nec volo.'' Cui dominus, “ At, si non edere,
certe aliquid bibere potes.'' Simul, “Agite,'’ inquit,
“ servi, afferte mihi illud vinum, quod cado avus noster
Plancus condidit.'' Deinde, ut antea, postquam visus
erat vinum effundere in fictum poculum, id amico tradidit.
Hie autem personam etiam melius sustinuit3 primum
enim ad lucem poculum sustulit, deinde vini odorem
naribus captavit, postremo absorbere visus est. Quid
multa? Postquam saepius vinum biberat, ebrium simu-
lans, crura et brachla jactare incipit; denique, tanquam
casu, caput hospitis jocosi ictu gravissimo pulsavit. Inde,
dum ille humi jacet saucius, hic foras sese eripuit.

106. A Hard Bargain.

Agricola quidam, vir dives atque idem avarus, dum per
agros errat, opes divitiasque secum considerabat. Segetes
quidem aristis, pomis arbores oneratae sunt, stabula autem
bobus pinguibus jumentisque abundabant. Ex agris
domum regressus, postquam aedes intravit, arcam, ubi
nummi conditi sunt, avidis oculis contemplabatur. Subito
vocem audivit dicentis. “Num auro divitiisque bene
usus es‘l'’ “ Unquam-ne pauperes egenos-que curavisti2’'
Qua voce attonitus dum vitam praeteritam recenset,
occurrit pauper quidam, et aliquid argenti ab eo petiit.
“Id tibi libenter dabo‚’' respondit ille, “si voles meum
sepulcrum dies noctesque tres custodire.” Quibus verbis
pecuniam alteri tradidit, et statim e vita discessit.

