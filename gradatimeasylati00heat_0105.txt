Translations. 93

139. A Dz'slconest Conple.

Dario, Persarum regi, servus erat‚'nomine Lydon, quem
maxime amabat. Oui rex, ut indicium benevolentiae
insigne praestaret, in matrimonium dedit puellam pulcher-
rimam, quam regina ex omnibus ancillis fidelissimam
habebat. Hi autem, quod suis divitiis nimis prodige
utebantur, brevi pauperes sacti, ut argentum ex rege impe-
trarent, hoc consilium inierunt. Prima luce vir, regem
aggressus, tristi vultu fortunam deplorare incipit. “ Uxor,''
inquit, “mea proxima nocte e vita discessit.” Tum rex,
quem viri infelicis miseruit, consolandi eausa, purpureum
pallium argenti-que talentum ei dari jussit. At uxor
eodem tempore conjugem mortuum coram regina deplo-
rabat. Quae, tanto dolore mota, ei vestem pretiosam et
auri nummos quinquaginta dedit.

140. A Dz'slmnest Conple (continued).

Rex igitur reginam petiit, de morte ancillae tam amatae
consolaturus. Inde regina ad regem versa, “ Gratias tibi,’'
inquit, “ pro benevolentia ago 5 tu tamen in hoc erravisti,
quod mea ancilla adhuc vivit, vir tamen ejus mortuus est.'’
Quod ubi rex credere noluit, ut rem tam dubiam explica-
rent, ambo ad eam partem aedium, quam servi habitabant,
ire pergunt. Huc ubi pervenerunt, res magis in ambiguo
erat, quod et vir et femina, eodem rogo impositi, speciem
mortis praebebant. Denique rex, “ Hic certe mortuus est
et illa. Uter tamen prior e vita discessit2 Si quis mihi
totam rem explicaverit, ei triginta nummos aureos libenter
dabo.” At vir statim e rogo desiluit. “Mihi,'’ inquit,
“rex magne nummos redde, ego enim primus mortuus sum.'’

