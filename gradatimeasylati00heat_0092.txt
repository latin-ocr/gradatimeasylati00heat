80 Translations.

 

1 19. Two can play at tlzat Game.

Hoc ubi cognovit dux latronum suorum callidissimum,
rei exquirendae causa, ad urbem misit. Qui quidem dum
urbem pererrat, forte occurrit sartori cuidam, qui a Balbo
jussus, fratris membra disjecta acu junxerat (corpus enim,
in quattuor partes divisum, sepeliri leges vetabant). Hic,
vir loquax, a latrone callide interrogatus, non modo rem
omnem quaerenti divulgavit, sed domum etiam Balbi
ostendit. Inde latro, postquam fores creta notaverat, ad
antrum rediit3 noctu-que comites ad locum duxit. Id
tamen quod latro fecerat non effugerat Balbi ancillam,
quae consilium ejus suspicata domorum vicinarum fores
eodem modo notaverat. Latrones igitur, quod inimici
domum cognoscere non poterant, in silvas irrIti redierunt.

Ι 20. The Forty lez'eves.

Postero die dux latronum, ad aedes Balbi ab eodem
sartore ductus, naturam loci oculis accuratissime observavit.
Inde viginti asinos, vasis ingentibus oneratos paravit,
quorum unum quidem oleo implevit, in reliqua tamen
singula binos abdidit latrones, Deinde vesperi mercatorem
simulans ad urbem cum asinis profectus est, et a Balbo,
quem pro aedibus sedentem invenit, hospitium sibi suis-
que petiit. A quo benigne acceptus vasa omnia in horto
disposuit, comites-que signum silentes exspectare jussit.
At ancilla eadem, quae, dum dux latronum cum domino ἶ
suo coenat, fraudem perspexerat, oleum ex primo vase ³
deductum, atque igne tostum, latronibus, qui in reliquis
vasis latebant, injecit omnes-que ad unum suffocavit.

