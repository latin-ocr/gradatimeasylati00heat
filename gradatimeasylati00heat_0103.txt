Translations. 91

1 3 5. Tlce Hunclcback.

Varus tibicen erat corpore informi, canendi tamen arte
peritissimus. Hic olim ad cenam vocatus est a sartore
quodam, qui, etsi modos tibiae quam maxime amabat, ipse
cantare non poterat Dum cenant, Varus, quod os
magnum haerebat in gutture, ad. terram moribundus ‚
cecidit. Inde sartor veritus ne caedis sui hospitis
accusaretur, amici infelicis corpus ad aedes medici cujus-
dam clam detulit. Hic onus aedium postibus fultum
reliquit. Prima luce, ubi medicus, vir iracundus, portas
aedium incautus reseravit, corpus suo loco dejectum
praeceps ad terram ruit. Quod ubi vidit medicus, re tam
inopinata quam maxime perterritus, tibicinis cadaver in
interiorem partem domus portavit, rem-que cum uxore,
femina acris ingenii, communicavit.

136. Down tlte Clzz'mney.

Inde uxor, “Noli‚’² inquit, “te vexare, meo tamen
consilio utere. Hunc virum ad summum culmen aedium
propinquarum feramus. Inde corpus in interiorem domum
facile demittere poterimus.'’ Medicus id quod imperatum
est facit, corpus-que mortui, ut praescriptum est, funibus
clam demittit. At mercator, qui eam domum incolebat,
ubi primum eam partem aedium intravit, quam in partem
corpus demissum erat, tibicinem pro fure magno baculo
percussit, corpus-que vi ictus ad terram dejecit. Inde
perterritus, ne ipse de caede accusaretur, cadaver ad
humeros sublatum, in viam detulit. Tum, postquam
hominem, tanquam vivum, ad murum applicuerat, a loco
quam celerrime se recepit.

